<div dir="rtl">

# چگونه من سیستم ها و ابزارهای خودم رو نامگذاری میکنم؟

![virgoolPost](https://user-images.githubusercontent.com/25862601/95878568-3ae61980-0d82-11eb-8e36-c9d71588f537.png)

امروز اومدم یک مطلب بسیار جذاب رو با هم شروع کنیم که کمتر بهش پرداخته شده و یا کسی دوست نداشته راز خودش رو بگه

آیا تا بحال به این دقت کردید که ما محاصره شدیم با گجت های مختلف و ابزارهای تحت شبکه؟ آیا تا بحال به این فکر کردید که نظم دادن به تمامی این ابزارها میتونه به محیط کاری شما یک کلاس ویژه ای رو بده؟ و یا اینکه اصلا تابحال به نامگذاری تحت شبکه فکر کردید و یا نه کلا همه چیز رو به شکل دیفالت در اختیار سیستم قرار میدید و به کارتون ادامه میدید

اگر شما از اون دسته آدم هایی هستید که علاقه ای به نظم و ایجاد یک solar system در محل کار و یا خانه خود هستید حتما این مقاله رو بخونید چرا که قراره یک مطلب جذاب و راحت رو با هم شروع کنیم

امروز میخواهیم در مورد شیوه نامگذاری که من برای تمام گجت ها و ابزارهای خودم در محل کارم و یا خانه خودم استفاده میکنیم صحبت کنیم

## با استیو آشنا بشید

![steve](https://user-images.githubusercontent.com/25862601/95835745-7a454380-0d4b-11eb-8211-cdfd5f55235b.jpg)

اول از همه برای اینکه مطلب رو کمی جذاب کنیم و یا کمی قابل درک تر کنیم یک فرد مجازی که برنامه نویس تحت وب هست و توی کارش هم موفقه و موی های خرمایی قد بلند داره رو تصور کنیم:)

این دوست عزیز اسمش هست steve و استیو ما یک `Freelancer` هست که توی کار خودش حرفه ای هستش و با پولی که جمع کرده تونسته برای خودش ابزارهای متعددی رو بخره اما این روزها کمی دغدغه پیدا کرده برای اینکه سیستم های خودش سینک و هماهنگ نیست

> بی ربط: از همین جا به استیو عزیز سلام میرسونم و میگم دغدغت رو نقدی خریدارم:)

استیو ما از سیستم عامل لینوکس استفاده میکنه و تحت شبکه و با ابزارهای متعددی سر و کار داره که در خط های پایین تر کل ابزارهایی که استیو استفاده میکنه و یا گجت هایی رو که داره رو لیست میکنم چون که خیلی مهم هستند

اما اون همیشه سر نام های سیستم خودش و یا ابزارهای خودش گیج میشه

خب نام `SSH` سیستم دوم من چی بود؟ اوه باید برم سر وقت سیستم

ای وای من من اومدم پیش کارفرما میخوام وب سایتی رو که تحت سیستم خودم ران کردم رو بهش نشون بدم [DDNS](https://en.wikipedia.org/wiki/Dynamic_DNS) من چی بود؟

استیو ما خسته شده از اینکه این همه سیستم و ابزار داره اما نمیتونه اونها رو نامگذاری بکنه

بریم با هم بهش کمک کنیم که استیو بتونه این خونه مجهز رو نامگذاری کنه

![steveHomeSetup](https://user-images.githubusercontent.com/25862601/95837222-39e6c500-0d4d-11eb-8009-228d949ec82b.jpg)

## اما ابزارهای steve چه چیزهایی هستند؟

استیو یک لیست برای ما فرستاده و دلش میخواد بدونه چطور میتونه به شیوه راحت تمامی این ابزارها رو نامگذاری کنه

لیست از این قرار هست

<div dir="ltr">

| GADGET or Service                                  |
|----------------------------------------------------|
| server hostname                                    |
| laptop Hostname   			             |
| tablet name       			             |
| android phone with capable of running ubuntu       |
| git name for pushing and pulling over ssh or https |
| ssh naming for each device                         |
| apache web server for development area             |
| apache home directory                              |
| cloud services like onedrive over rclone           |
| hostnames                                          |
| tv for my home                                     |
| xbox and playstation naming                        |
| wifi with 2.4 GHZ                                  |
| wifi with 5 GHZ                                    |
| DDNS naming                                        |
| git server over SSH or HTTPS                       |

</div>

خب بریم کمی به لیست استیو نظم بدیم که بهتر متوجه اون جدول بشیم

اینطوری که من متوجه شدم استیو دارای گجت هایی همچون یک سرور - لپ تاپ - تبلت - گوشی - تلویزیون - ایکس باکس - پلی استیشن و وای فای خودش هست و میخواد ما برای اون نامگذاری خوبی رو انجام بدیم

از طرفی هم برای ما یک سری سرویس ها رو لیست کرده

مثل وان درایو که تحت [rclone](https://rclone.org/) هست استفاده میکنه

و یا یک DDNS داره و حتی اینطور که مشخص هست استیو میخواد که به سرور خودش push داشته باشه چیزی شبیه به گیت هاب برای خودش ساخته

حتی استیو از طریق `HTTPS` دسترسی داره به تمام دایرکتوری های سرور خودش و میتونه درون خونه یک چیزی شبیه به youtube خانگی رو تجربه کنه

اما اون اصلا از ما نخواست که براش نامگذاری کنیم بلکه اون نیازمند **یک الگوریتم** برای نامگذاری هست که خودش بعدا بتونه نامگذاری رو انجام بده

پس با هم بریم این الگوریتم رو بسازیم

## نامگذاری چیست

شاید به  برنامه نویسی بگی که نامگذاری چی هست سریعا شروع میکنه به توضیح اینکه این یک روش برای راحت تر کردن کدها و پیدا کردن المان ها هست اما اصلا اینطور نیست!

نامگذاری یکی از توانایی های قدرتمند یک انسان هست چیزی که مربوط به ماورا میشه

دلم نمیخواد وارد مذهب و غیره بشم اما داستانی هست که میگن فرشتگان در درگاه خداوند به او گفتند که چه چیزی در این بشر دیدی که او را اشرف مخلوقات میدانی

و خداوند جواب داد که من به او اسما رو یاد دادم

یکی از قدرت های انسان ها این هست که میتونند بر اساس منطق و احساسات بر روی المان ها نامگذاری کنند که تا درک بهتری رو پیدا کنند و یا راحت تر با اون المان ارتباط برقرار کنند

پس اگر کسی از شما پرسید که یکی از توانایی های انسان ها رو نام ببرید شما میتونید بگید که نامگذاری

انسان میتونه بر روی هر چیزی نام بزاره

اما وقتی وارد مباحث تخصصی میشیم ما دیگه نمیتونیم تنها احساسات رو درگیر نامگذاری کنیم بلکه باید یک منطق و یک الگوریتم پشت نامگذاری باشه که در آینده بتونیم به راحتی با این شیوه نامگذاری کنیم و دارای باگی نباشه که ما رو به تله بندازه و دیگه نتونیم از اون الگوریتم استفاده کنیم

بریم به استیو یاد بدیم که شیوه نامگذاری من به چه صورت هست و آیا خوشش میاد و یا نه

## شیوه نامگذاری من

شیوه نامگذاری من اصلا یک شیوه ابداعی توسط خود من نیست بلکه یک کپی عالی از شیوه ای هست که به طور معمول در حال استفاده هست اما کمی غیرمتعارف هست که کسی از این شیوه درون نامگذاری سیستم های خانگی و سرویس های تحت لوکال خودش استفاده کنه

به طور خلاصه بگم که بتونید بفهمید که قراره چطور من نامگذاری رو انجام بدم

**من برای نامگذاری از شیوه `Web Base` و با الهام گرفتن از سرویس های گوگل اون رو ایجاد کردم**

###  domain name vs hostname

خیلی از ماها بعضی اوقات این دو رو با هم قاطی میکنیم دامنه و یا دامین یک نام سروری هست که درون دفترچه تلفن گوگل وجود داره و در دسترس عموم قرار گرفته

اما بک `hostname` نام یک دستگاهی هست که تنها خود سیستم اون رو میفهمه و اگر قرار باشه سیستم دیگه و یا سرویس دیگه این نام رو درک کنه باید این نام برای اون ثبت بشه که تحت فایل های `hosts` و غیره استفاده میشه

**اما هر دو یک قابلیت رو دارن دسترسی به سرویس و یا دستگاه مورد نظر به شیوه انسانی**

همه ما میدونیم که کامپیوتر تنها عدد رو میفهمه و شما فرض بگیر که قرار بود وب سایت ها رو تحت اعداد حفظ کنی

فکر کنم میتونست به یک فیلم ترسناک عالی تبدیل بشه و یا حتی اسم کامپیوترهای خودت و ابزارهات رو تنها با عدد درک کنی وای که اون روز چقدر میتونست ترسناک باشه پس به همین دلیل این ها بوجود اومدن که کار ما رو  راحت تر کنند

---

به همین دلیل من برای نامگذاری تمام لیست بالایی استیو از شیوه وب استفاده میکنم

### نامگذاری به شیوه وب به چه صورت هست؟

به تصویر زیر نگاه کنید

![naming](https://user-images.githubusercontent.com/25862601/95846833-c8147880-0d58-11eb-9780-b7f354b3207a.png)


در این شیوه از نامگذاری میبینید که در همه جا نام گوگل تکرار شده که به شما یادآور بشه که سرویسی که دارید وارد اون میشید متعلق به شرکت [آلفابت](https://en.wikipedia.org/wiki/Alphabet_Inc.) و یا همون گوگل هست

اینطوری ما میتونیم همیشه شرکت مادر رو بخاطر بسپاریم و زیر مجموعه های اون رو کامل درک کنیم

و ما قرار هست به همین شیوه سیستم رو نامگذاری کنیم

## الگوریتم نامگذاری من

خب حالا بریم سر اصل مطلب که قدم به قدم نام های سیستم استیو رو درست کنیم

### قدم اول انتخاب یک نام برای کل سیستم

ببینید خیلی از دوستان من رو توی دنیای نت با `illustrayking` میشناسن و اصلا قرار نیست که این نام معنی بده و تنها میخوام این نام رو برای همه بشناسونم که بدونن هر جا اسمی از `illustrayking` اومد دارای چه شخصیت مجازی هست

قدم اول این هست که شما یک نام رو باید برای تمام مجموعه خودتون انتخاب کنید

استیو با من تماس گرفت و نام مورد علاقش رو برای کل `office` خودش انتخاب کرد

نام مورد نظر اون: blizzcore

یادتون باشه هیچ وقت اسم رو بزرگ و کوچیک ننویسید و تمام اون باید کوچیک باشه

خب اسم جالبیه `هسته کولاک` 

این اسم قراره در همه جا تکرار بشه و هر کسی این نام رو دید بتونه درک کنه که با چه فردی طرف هست

و یا ممکنه شما اصلا نام برند تجاری برای شرکت خودتون دارید پس از همون حتما باید استفاده بشه

### قدم دوم انتخاب یک domain extension

همه ما میدونیم که دنیای وب دسته بندی شده توسط همین `extension` ها که مثلا `com` به معنی یک شرکت تجاری و یا `org` به معنی سازمان و غیره هست

پس برای اینکه کمی نامگذاریمون رو به دنیای کلاد نزدیک تر کنیم از این کلمه هم استفاده میکنیم که خب باز هم استیو در مورد این فکر کرد و به من گفت `.com` رو در کنارش بزار

خب حالا ما نام اصلی خودمون رو ساختیم

<div dir="ltr">

```

blizzcore.com


```
</div>

الان حتی میتونیم از این نام برای ساخت یک دامنه واقعی هم استفاده کنیم و جذاب تر اینکه از این نام برای نامگذاری تمام دستگاه ها قابل استفاده می باشد

### قدم سوم خلاقیت همه چیز هست

خب ما که نمیتونیم تنها از این نام برای نامگذاری استفاده کنیم که چون `conflict` ایجاد میشه و اصلا معنی نداره این نام باید کمی اون رو `specific` تر کنیم

پس حالا نیازمند `subdomain` هستیم خب همه ما میدونیم که ساب دامین ها یا تو رو به سرویس اصلی وارد میکنند و یا اینکه یک بخش جدا رو از همون سرویس به عنوان یک دامنه مستقل ایجاد میکنند

حالا میام دوباره به جدولی که استیو برای من فرستاد نگاه میکنم

استیو دستگاه های متفاوتی رو داره که من میتونم با خلاقیت خودم از نام این دستگاه ها استفاده کنم برای خاص تر کردن نام اونها

به طور مثال استیو گفت که من سرور دارم چه جالب

پس من اسم سیستمش رو میزارم 
<div dir="ltr">

```

server.blizzcore.com


```
</div>

![mindblow](https://user-images.githubusercontent.com/25862601/95850109-31968600-0d5d-11eb-90ad-5ab2d4edc4bf.gif)

یعنی من از نام سرویس ها برای ساخت نامگذاری استفاده میکنم

اما یادتون نره اینجا باید خلاقیت به خرج بدید بریم پس بقیه دستگاه های استیو هم یکم تمرین کنیم 

استیو از گیت تحت `apache` استفاده میکنه پس من میتونم الان یک نام جالب بسازم 

<div dir="ltr">

```

git.blizzcore.com


```
</div>

پس تنها با نام سرویس مورد نظر من یک نام جدید ایجاد میکنم که همه متوجه میشن که دارن به مخزن `blizzcore` پوش و یا پول میکنن

و یا اگر کسی متصل شد به `server` میفهمه که این سرور اصلی این آفیس هست

یک الگوریتم کاملا `semantic` و یا معنا دار

بریم جدول استیو رو نامگذاری کنیم

<div dir="ltr">

| service or gadget | selected name        |
|-------------------|----------------------|
| main pc           | server.blizzcore.com |
| laptop            | laptop.blizzcore.com |
| tablet            | tablet.blizzcore.com |
| phone             | phone.blizzcore.com  |
| tv                | tv.blizzcore.com     |
| xbox              | xbox.blizzcore.com   |
| playstation       | ps.blizzcore.com     |
| wifi 2.4          | hub.blizzcore.com    |
| wifi 5            | ????!!!              |

</div>

خب رسیدم به دستگاهی که قابلیت این رو داره که دو مدل نامگذاری رو بگیره اما باز هم یک دستگاه هست چیکار کنم اینجا؟

خب بریم با بخش بعدی هم آشنا بشیم

### prefix چیست

![prefix](https://user-images.githubusercontent.com/25862601/95859720-e59f0d80-0d6b-11eb-8b69-5ce6c8bb036d.png)

از نظر لغوی `prefix` یعنی کلمه ای که قبل از کلمه دیگه میاد و ما میتونیم از این کلمه برای خاص تر کردن هر چه بیشتر استفاده کنیم

اما چون دلمون نمیخواد نام دستگاه ها و سرویس ها بلند تر بشه باید کمی قوانین رو سخت تر کنیم

قانون اول: کلمه ای که به عنوان `prefix` در نظر گرفته شده باید توسط `-` با کلمه بعدی جدا شود

قانون دوم: به هیچ عنوان برای `prefix` از کلمه کامل استفاده نمیکنیم و تنها باید دو یا نهایتا سه حرف بیشتر نباشه

قانون سوم: پرفیکس باید بزرگ نوشته بشه چیزی شبیه به `region` ها

بریم یک مثال بزنیم

وای فای استیو دارای دو کانال متفاوت هست که هر کدوم نام متفاوتی رو میتونن بگیرن اما باز هم یک دستگاه هستند

پس من اینجا برای یکی از اونها از `prefix` استفاده میکنم

به شکل زیر

<div dir="ltr">

```
wifi 2.4: hub.blizzcore.com

wifi 5: SU-hub.blizzcore.com

SU means Super
```
</div>

خب من الان نام مودم خودم رو به نام `hub.blizzcore.com` گذاشتم حالا همین دستگاه میتونه یک نام دیگه رو هم بگیره و اینجا میام با خلاقیت خودمون و کمی کمک از خود وای فای نامش رو انتخاب میکنیم

وای فای 5 یعنی سرعت بالا و انتقال داده ها به سرعت انجام میشه پس من از کلمه `super` استفاده میکنم که دو حرف اولش رو برمیدارم و استفاده میکنم

<div dir="ltr">

```

SU-hub.blizzcore.com
```
</div>

خب به جدول بالا نگاه کنید دوباره متوجه میشید که کمی بی خلاقیتی انجام شده مثلا `laptop.blizzcore.com` که اصلا جذاب نیست و حتی مشکل ساز هست از کجا معلوم که استیو نره یک لپ تاپ دیگه هم بخره  خب اون موقع چی

اینجاست که باید کمی مغزمون رو کار بنداریم و نامگذاریم بهتری رو برای دستگاهامون بکنیم

مثلا میشه اسم لپ تاپ رو به `blitzo` تغییر داد و یا گوشی رو به `ecomo` و یا هر چیزی که بتونه راحت توی ذهن شما بمونه انتخاب کرد هیچ مانعی برای انتخاب نام در مکان هایی که از نام اصلیشون نمیشه استفاده کرد وجود نداره

من اینجا کمی به شما کمک میکنم برای نامگذاری سرویس ها

<div dir="ltr">

| gadget or service  | name convention         |
|--------------------|-------------------------|
| ssh                | cloud.blizzcore.com     |
| git remote         | origin.blizzcore.com    |
| apache directory   | index.blizzcore.com     |
| development server | dev.blizzcore.com       |
| apache homepage    | blizzcore.com           |
| onedrive           | onedrive.blizzcore.com  |
| dropbox            | dropbox.blizzcore.com   |

</div>

خب حالامن نام های خودم رو ساختم مثلا اسم `ssh` رو گذاشتم `cloud` و هر جایی که خواستم تحت ریموت متصل بشم با این نام کار میکنم

اما دوباره یک چیز رو یادمون رفت من که تنها یک `ssh` ریموت ندارم که مثلا من روی لپتاپ هم اس اس اچ دارم که میخوام متصل بشم به بقیه و یا سرور اون موقع چی

خب دوباره `prefix` به دادمون میرسه

اما اینبار کمی جذاب تر خب ما برای دستگاه های خودمون نام انتخاب کردیم دیگه درسته؟ مثلا اسم لپ تاپ استیو هست `blitzo` پس من میتونم از دو حرف اول این نام لپ تاپ برای تمامی سرویس های مشابه استفاده کنم

<div dir="ltr">

```
laptop name is blitzo 

BL-cloud.blizzcore.com

//phone name is ecomo

EC-cloud.blizzcore.com
```
</div>

پس حالافهمیدیم که سرویس های ما نام هاشون متکی به دستگاه ها هستند یعنی ابتدا نام رو برای دستگاه های خودمون میزاریم و سپس نام سرویس ها رو انتخاب میکنیم که اگر سرویس مورد نظر حالت مشابه داشت بتونیم با نام دستگاه تفاوت ایجاد کنیم

## اما آیا نقطه ضعفی هم در این نام گذاری هست؟

تنها مشکلی که شما با این روش باید دست و پنجه نرم کنید همان نامگذاری طولانی اون هست که بخاطر معنا دار بودن میتوان تا حدودی ازش چشم پوشی کرد

اما خوشحال میشم اگر دوستان راهی برای بهتر کردن این روش دارن ولی با کمی صبوری این روش میتونه جایگزین عالی برای نام های رندم خود سیستم باشه

</div>
